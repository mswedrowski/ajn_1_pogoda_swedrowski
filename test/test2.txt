Urodziła się w Wisbech jako córka Caroline Southwood Hill i Jamesa Hilla. Miała ośmioro rodzeństwa, siedem starszych sióstr i brata.
Ojciec Olivii był handlowcem i byłym bankierem, zwolennikiem Roberta Owena; aby propagować jego idee (socjalizm utopijny) założył pierwszą lokalną gazetę – The Star in the East, piętnującą korupcję i interesy grupowe (motto: The Truth, the whole Truth and nothing but the Truth). Poznał matkę Olivii jako dwukrotny wdowiec z sześciorgiem dzieci (pięć córek i syn).
Caroline Southwood Hill była córką dr. T. Southwooda Smitha, pioniera reformy opieki zdrowotnej i socjalnej. Wraz z mężem założyła i prowadziła szkołę nauczania początkowego (Infant School); była prawdopodobnie pierwszą angielską nauczycielką, która stosowała metodę Johanna Heinricha Pestalozzi'ego. Szkoła była otwarta wieczorami dla lokalnej społeczności, jako miejsce rekreacji i edukacji dorosłych.